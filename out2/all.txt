L'oroscopo del 2019 per l'Acquario 

Se volessimo riassumere il vostro 2019, la parola giusta sarebbe probabilmente “ricollocamento”. E non significa necessariamente una ricollocazione letterale, magari con un trasferimento in un’altra città o un altro paese, pur essendo possibile, quanto piuttosto la possibilità di gettare nuove fondamenta, trovare un posto dove mettere radici e crescere verso un futuro migliore. Com’è facile immaginare, l’impulso per tutto questo arriva da Urano, il vostro pianeta dominante, che quest’anno attraversa la base della vostra carta, dando inizio a nuovo ciclo a lungo termine che vi spingerà a ripensare a tutto quello che state facendo, e a come intendete ottenerlo. Tendete sempre a lavorare meglio quando perseguite una causa precisa, qualcosa in cui credete e per la quale siete disposti a investire il vostro tempo ma negli ultimi anni forse siete rimasti delusi dagli obiettivi che vi eravate prefissati. Avete sperimentato fin troppe false partenze, che vi hanno promesso molto e regalato molto meno, quindi non vi resta che ripartire da zero, come del resto  vi sta suggerendo Urano, alla base della vostra carta.  Allo stesso tempo, Saturno e Plutone si stanno avvicinando alla fine del loro ciclo in una parte del  cielo connessa col vostro passato. Come Urano, anche Saturno ha un certo potere sull’Acquario, ed è per  questo che i suoi movimenti sono altrettanto importanti.  È quindi giunto il momento di fare tutte quelle cose  che vi siete sempre ripromessi di fare ma senza riuscirci, oppure quelle che avete iniziato ma mai completato.  Allo stesso modo, sbarazzatevi delle cose che avete usato una volta sola e conservato perché, magari, un giorno...   È una nuova ripartenza: non tornerete più indietro.   Anche i vostri rapporti avranno bisogno dello stesso approccio deciso. Le eclissi all’inizio dell’anno, poco prima del vostro compleanno, vi indicheranno che sarà necessario modificare il modo in cui immaginate il futuro della  vostra relazione, esattamente come per tutto il resto.  Fra di voi si registra infatti una questione ancora irrisolta, che viene a galla sistematicamente e costantemente  per essere discussa, prima di sparire di nuovo e farvi tornare alla vostra vita di sempre. Sembra incentrata  sul lavoro, sul denaro e sullo stile di vita, ma come  accade spesso con l’Acquario, è di fatto legata alla parità.  Chi è il leader, all’interno della vostra coppia?  E ce ne dev’essere davvero uno in un rapporto autentico? Se uno dei due deve sacrificarsi sul lavoro per permettere all’altro di emergere e raggiungere i propri obiettivi,  a chi tocca farlo? Considerando la vostra determinazione nel realizzare un nuovo inizio, impegnandovi affinché funzioni, non avete nessuna intenzione di ripetere gli errori del passato. 

Quest’anno sul lavoro potreste ritrovarvi in attesa  che siano gli altri a fare la prima mossa, con vostro grande disappunto: ci sono tante cose che volete fare e solo  pochi mesi per realizzarle, ed ecco quindi giustificata  la vostra impazienza. 

Luglio vi offrirà un nuovo impiego, un considerevole passo avanti rispetto a quanto  svolgevate prima, e come tale decisamente allettante  ma state attenti ad accettarlo per i giusti motivi,  e non soltanto per allontanarvi dal vostro passato. 

Le questioni economiche riceveranno una spintarella  in agosto e da quel momento, fino alla fine dell’anno  e per tutto il 2020, andranno alla grande. Siete motivati e ambiziosi, pronti a lavorare sodo e a ricevere la giusta ricompensa: avete finalmente trovato il posto dove stare. 

(di Bernard Fitzwalter) 



L'oroscopo del 2019 per l'Ariete 

 

Il 2019 assomiglierà molto a un film d’azione, contrassegnato da una serie di scontri a raffica, concitati e in continua evoluzione, nei quali non sembra esserci spazio per riposarsi, riprendere fiato o semplicemente capire com’è meglio procedere. Marte, il vostro pianeta dominante, ritorna impetuoso nel vostro segno il primo giorno del nuovo anno, e proseguirà più o meno allo stesso ritmo fino a dicembre. La vostra straordinaria energia personale, e l’impulso che generate di conseguenza, vi trascineranno lungo i molteplici episodi di questo memorabile periodo, assicurandovi di uscirne vittoriosi, anche se ci saranno momenti  in cui vi chiederete dove siete, che cosa state facendo  e dove vi condurrà tutto questo trambusto. Le risposte  si trovano poco più avanti, nel 2020: entro la fine  del 2019 riuscirete a farvi un’idea più precisa della direzione che avete preso, e della vostra destinazione finale. 

Nelle questioni personali, un’eclissi alla fine di gennaio indica che la vostra attuale relazione si è spinta fin dove poteva, almeno nella sua forma attuale. Questo non significa che la vostra amicizia sia giunta al capolinea, ma è ormai evidente che le vostre speranze di un futuro insieme, o qualsiasi altro esito speravate potesse avere la vostra storia, non sembrano al momento realizzabili. Dovrete quindi riconsiderare il valore che avete l’uno  per l’altra, e valutare se questo stesso rapporto,  con le sue regole codificate, vale ancora la pena  di essere vissuto. Aprile spazzerà via tutte le nubi,  con una rinnovata sensazione di romanticismo ma  è difficile dire se si tratta del vostro vecchio rapporto  che trova una nuova espressione, in una forma più  leggera e amichevole, libera dalle precedenti aspettative, oppure dell’eccitazione di una nuova storia. Come tutto il resto del 2019, anche le energie emotive appaiono determinate e passionali, con luglio e agosto che risulteranno molto intensi. Può darsi che voi due proveniate da culture o background profondamente diversi, e che il superamento delle classiche barriere vi regali una scarica di adrenalina – ma ciò si traduce anche in ulteriori battaglie da combattere, per entrambi. Nel corso del nuovo anno, si registreranno così tanti cambiamenti a livello lavorativo, che è praticamente impossibile elencarli tutti. 

Ci saranno sconvolgimenti a gennaio, d’estate e poi di nuovo alla fine dell’anno. Ogni volta avrete l’impressione di lasciarvi alle spalle tutto quello che avete costruito finora, per iniziare daccapo, in una direzione completamente diversa. Ma dopo qualche mese, il processo si ripeterà: identico. 

Potreste pensare di stare facendo semplicemente delle scelte sbagliate, o magari di essere troppo impazienti nel voler vedere i risultati, ma non è così. Siete piuttosto travolti da un’ondata di cambiamenti molto più grande di voi, e non potete fare altro che tentare di rimanere a galla, lasciandovi trasportare dalla corrente. 

Ed è probabile che fino al 2020 non vi sentirete a vostro agio in nessuno dei nuovi ruoli che vi vedranno coinvolti. Con tutti questi cataclismi, sarebbe logico aspettarsi una situazione altrettanto caotica per le vostre finanze, mentre in realtà l’anno sarà piuttosto positivo, con un balzo in avanti inatteso ma assai gradito in febbraio. 

A partire da marzo, vi assesterete su posizioni più tranquille: in settembre potrete avere un piccolo incremento, seguito da un leggero tonfo in novembre, ma il 2019 si concluderà in grande stile, e voi ne sarete felici. 

(di Bernard Fitzwalter) 




L'oroscopo del 2019 per la Bilancia 

 
Non saranno i pianeti a dovervi avvisare che il 2019 sarà l’anno del cambiamento, perché lo avvertirete già nell’aria. Ma mentre alcuni segni oppongono una strenua resistenza ai cambiamenti, fino all’ultimo istante,  e altri sono bravissimi nel lasciarsi il passato alle spalle  per tuffarsi in qualcosa di nuovo, voi preferite sempre  un approccio più morbido, e per molti versi più divertente. Trascorrerete la maggior parte dell’anno osservando la vostra vecchia vita con lo stesso sguardo con cui si esaminano i vestiti nell’armadio quando occorre far spazio: valuterete luoghi e persone per capire se con loro avete ancora un legame affettivo, se potranno avere ancora un valore in futuro per voi. Alcuni di loro potrebbero “tornare di moda”, altri essere “abbinati”  in modo diverso, ma molti dovranno essere eliminati,  lo sapete bene. Avrete la possibilità di guardarli per l’ultima volta assaporando il significato che avevano per voi. 

Ecco, potrebbe accadere la stessa cosa nella vostra vita personale. Per la maggior parte dell’ultimo decennio Urano, il grande pianeta degli sconvolgimenti, si è spostato lentamente nel settore delle relazioni della vostra carta,  e voi vi sarete probabilmente abituati a gestire i turbamenti e le tensioni che ha portato nella vostra vita sentimentale. Ora invece, mentre si allontana, scoprirete che quella  zona della vostra esistenza è decisamente più tranquilla e può essere vissuta in modo razionale, senza scatenare ulteriori conflitti. Ma soprattutto, sarà possibile  recuperare tutte le cose belle delle vostre storie più recenti, invece di rivangare in continuazione quello che è andato storto. È un modo diverso di procedere con la matematica delle emozioni, e voi sarete sorpresi nel vedere quanti vantaggi potete trarne. 

Vi potrebbe anche venire  voglia di tornare con qualcuno con cui siete stati molto intimi. Non stiamo parlando di un amore proibito,  o di qualcosa lasciato in sospeso, ma di due persone  che provano piacere nello stare insieme, che amano  le stesse cose e ridono delle stesse battute, pur stando a una certa distanza. Se vorrete rendere la situazione  più “bollente”, potrete farlo, altrimenti non vi sentirete  in alcun modo costretti. Non ci saranno pressioni,  e potreste scoprire che è molto, molto meglio così. 

Per quanto riguarda il lavoro, luglio potrebbe offrirvi qualcosa di nuovo, quando l’eclissi più potente dell’anno illuminerà la parte superiore della vostra carta. Comunque vada, rappresenta un grosso balzo in avanti: potrebbe essere una promozione che richiederà  altri due o tre passaggi dal punto in cui siete,  o qualcosa di completamente inaspettato, che farà deviare la vostra carriera su una strada diversa.  In questo caso, non si tratterà semplicemente  di spostarsi in un ufficio al piano di sopra, ma dell’inizio  di una nuova esistenza in ogni senso, magari anche  in una nuova città. In passato, avreste considerato una simile evenienza con una certa preoccupazione, mentre ora state già archiviando la vostra vecchia vita e vi preparate per il grande cambiamento, così, quando pioveranno le nuove offerte, voi sarete propensi ad accettarle. 

Il settore economico appare buono, con le ultime settimane del 2019 a fornire i risultati migliori, ma potrebbe anche essere un anno all’insegna delle grosse spese, necessarie per passare da uno stile di vita all’altro. Cercate quindi di tenere tutto sotto controllo, soprattutto nel corso dell’autunno. 

(di Bernard Fitzwalter) 



L'oroscopo del 2019 per il Cancro 



Anche se vi sembrerà strano, il 2019 potrebbe essere l’anno che vi renderà liberi. Siete sotto pressione,  su più fronti, e quella pressione continuerà  per un bel po’ di mesi eppure, come dice il vecchio adagio, è solo quando il cielo è buio che si vedono  le stelle. Ed è quello che potrebbe accadere anche a voi. Le porte che si sono aperte in passato,  e che pensavate sarebbero rimaste sempre così,  al punto da non riconoscerle più come tali, inizieranno lentamente a chiudersi, costringendovi a riconsiderare tutto quello che state facendo. 

State ancora procedendo lungo la strada delle vostre ambizioni? O con il passare del tempo vi siete persi in qualche viuzza secondaria? Volete ancora quello che pensavate di volere?  In tal caso, siete ancora in grado di ottenerlo?  Sono domande a cui è molto difficile rispondere. Eppure, mentre tutto sembra mettersi contro di voi,  ecco che si apre un’altra porticina, in una direzione diversa. Non sarà molto, ma è tutto quello di cui avete bisogno. Vi offrirà una via di fuga, un modo per lasciarvi tutto alle spalle ed essere finalmente liberi.  E per ricominciare tutto daccapo, se lo vorrete. 

La maggior parte delle eclissi di sole e luna di quest’anno cadranno nel vostro segno o nel Capricorno, il segno a voi opposto, che insieme forma l’asse dei vostri rapporti personali. Questo settore sarà quindi il campo di battaglia ma anche quello dove potranno verificarsi i cambiamenti più produttivi, e dove sarà possibile realizzare i progressi più interessanti. Le eclissi sono pesanti e faticose all’inizio, ma proficue a lungo termine. Non saranno sufficienti i cambiamenti superficiali e le promesse di fare meglio: dovrete scavare a fondo per capire quello che volete e quello di cui avete bisogno all’interno del vostro rapporto, ma anche per rendervi conto di quello che vi aspettate in cambio del vostro amore e della vostra fedeltà. Le regole che avete seguito negli ultimi dieci anni, o magari anche venti, potrebbero non essere più applicabili: dovrete riscriverle da capo, e non sarà facile. Verso la metà dell’anno, più o meno in coincidenza con il vostro compleanno, vivrete un breve periodo di straordinaria chiarezza e riuscirete a cogliere una diversa versione di voi stessi, molto  più vicina alla vostra vera essenza, che forse  non avete mai avuto il coraggio di ammettere.  Cercate di tenervela stretta, e seguitela per vedere  dove vi condurrà. 

La fine dell’anno sarà molto più leggera e rassicurante, con l’ultima eclissi del 2019 pronta a offrirvi una nuova partenza, magari  anche una nuova relazione: Giove entrerà nel settore delle relazioni della vostra carta, per regalarvi prospettive migliori per il futuro. La tempesta è passata.   Nell’ambito lavorativo, sembra regnare una nuova stabilità dopo gli sconvolgimenti degli ultimi anni, e una rinnovata determinazione per recuperare  il tempo perduto. 

Ci sarà un momento critico in febbraio, quando deciderete di mollare la presa su qualcosa  invece che continuare a lottare per trattenerla: non si tratta di una sconfitta e neppure di una ritirata, ma piuttosto di una saggia decisione, e non appena la prenderete, vi sentirete subito sollevati. 

Le finanze saranno messe a dura prova all’inizio dell’anno,  ma la situazione migliorerà con il passare dei mesi,  e non appena vi sbarazzerete di tutto quello che non vi serve. 

(di Bernard Fitzwalter) 



L'oroscopo del 2019 per il Capricorno 

 

Fra tutti i segni, il Capricorno è quello maggiormente consapevole che i grandi risultati non si ottengono  in un solo giorno, ma che tutto accade quando è il momento giusto. Siete anche fra i segni più ambiziosi, ma al tempo stesso solidi e pazienti, e nel prossimo anno avrete bisogno di entrambe queste qualità. La vita è sempre impegnativa quando vi ritrovate con un pianeta esterno che attraversa il vostro segno, e in questo periodo ne avete ben due, senza contare che entro la fine del 2019 saranno addirittura tre. Raggruppamenti di pianeti come questo sono piuttosto rari, e indicano sempre periodi significativi che definiscono nuove ere, non soltanto per voi, ma per tutti. In questa particolare occasione, tuttavia, siete voi a trovarvi proprio nel mezzo.  Saturno e Plutone si stanno avvicinando giorno dopo giorno. 

L’uno incarna il Capricorno grande lavoratore che tutti conosciamo e che sembra arrivare al vertice senza alcuno sforzo, anche se di fatto il vostro successo  è dovuto a una ferrea determinazione  e a lunghe ore di lavoro. L’altro mostra invece un lato molto diverso: un’ambizione repressa o una vocina interiore. Qualunque sia la prova a cui state per essere chiamati, vi rendete conto che potrebbe dare ottimi risultati ma soprattutto che ne potrebbe valere la pena,  e non solo perché è ben retribuita. State per arrivare  a un punto in cui non potrete più tenere separate  le due facce, ma dovrete compiere una scelta.  Non è difficile capire da che parte vorreste andare,  ma state attenti a non spiccare il balzo troppo presto. Sarà infatti meglio cercare di perseguire le due  ambizioni separatamente e contemporaneamente,  fino al momento in cui si fonderanno l’una nell’altra,  e la vostra vita acquisirà una nuova direzione univoca,  e uno scopo preciso. 

Trasformare l’esistenza in qualcosa di completamente nuovo partendo da due o più  elementi conflittuali sembra un’impresa impossibile, ma stiamo parlando di un anno straordinario, con ben quattro eclissi attraverso l’angolo principale della vostra carta, capaci di allontanarvi dolcemente dalle strade  che non dovreste prendere, per offrirvi nuovi percorsi e darvi tutto l’appoggio che vi serve… e molto altro ancora.  Sarà anche un anno in cui voltare pagina, o magari addirittura iniziare un nuovo capitolo in ambito relazionale. 

In primavera il rivoluzionario Urano  si sposterà nel settore degli amanti della vostra carta, e quando Venere lo raggiungerà, in maggio, potreste chiedervi se anche in questo settore sia possibile  operare delle scelte, spezzando magari la classica  routine familiare per creare qualcosa di più eccitante  e spontaneo. È esattamente una delle attività preferite  di Urano, e può darsi che alla fine dell’anno riuscirete  a trasformare in realtà quello che non osavate  quasi neppure immaginare. 

E vi sentirete felici,  molto più felici di quanto non siate mai stati. 

Sul lavoro, l’anno vi offrirà l’opportunità di mostrare  il vostro talento in aprile e poi di nuovo in ottobre,  ma si tratta di semplice routine, cose che riuscite  a fare anche a occhi chiusi. 

Siete molto bravi in questo,  e lo sapete, ma ora il vostro interesse punta verso obiettivi di più ampia portata, e state iniziando a considerare la vita come un’entità più complessa, che non è solo lavoro. Neanche le vostre finanze dovrebbero causarvi preoccupazioni: i periodi migliori saranno a marzo, agosto e settembre. 

(di Bernard Fitzwalter) 




L'oroscopo del 2019 per i Gemelli 

 

Il vostro classico approccio nei confronti della vita è considerare tutto come un gioco, quindi tendete a muovervi di continuo, per essere sempre pronti a cogliere nuove idee, che perseguite con entusiasmo per poi abbandonarle con altrettanta rapidità nel caso non sortissero l’effetto desiderato. Ma ci sono momenti in cui è necessario adottare un atteggiamento più serio, pensare prima di agire, e soprattutto tenersi pronti a qualsiasi evenienza: il 2019 sarà uno di quei momenti. Questo non significa che tutti i vostri sforzi saranno vani, o che dovrete dedicarvi esclusivamente a compiti gravosi, senza avere il tempo per divertirvi: siate voi stessi ma cercate di ridurre i rischi. Se le previsioni meteo sono pessime, non è il caso di annullare la vostra gita per chiudervi in casa, dovrete solo ricordarvi di prendere l’ombrello. Magari non lo userete neppure, ma sempre meglio averlo a portata di mano. È quello che accadrà nel nuovo anno. Cercate anche di sfruttare la vostra naturale inventiva e la vostra innata creatività. 

La traiettoria di Marte nei prossimi mesi vi indicherà nuove strade per superare gli ostacoli. Abbiate maggiore fiducia in voi stessi, nelle vostre idee e nel vostro istinto di autoconservazione. Cercate di anticipare le mosse per andare in vantaggio, invece che affidarvi semplicemente alla fortuna per uscire da una situazione spinosa. Per fortuna, la vostra vita di relazione sembra molto più affidabile, quest’anno. Se vivete già un rapporto stabile, sembra proprio che lo stesso diventerà ancora più forte, offrendovi un profondo sostegno emotivo quando ne avrete bisogno. Se siete single, alla fine dell’estate ci saranno alcuni dolci momenti che potrebbero cambiare la vostra condizione, oltre ad alcune giornate di maggio nelle quali potreste recuperare un vecchio amore, per concedergli una seconda chance. Ma la parte migliore dell’anno si colloca indubbiamente tra novembre e dicembre, quando potreste decidere di portare il vostro rapporto a un livello molto più serio, senza limitarvi a stare vicini nei momenti difficili, ma guardando oltre i problemi a breve termine, per puntare a un futuro insieme, compiendo passi decisivi in quella direzione. Per voi rappresenta un impegno notevole e una grande dichiarazione di fiducia nelle vostre capacità. 

Sul lavoro, siete molto meno fiduciosi. Nel corso del 2019, ci saranno diversi momenti in cui non sarete sicuri delle scelte fatte o dovrete tentare più approcci diversi per ottenere un risultato accettabile. A volte, avrete l’impressione di essere finiti in un vicolo cieco, senza nessuna alternativa possibile, e anche se alla fine troverete probabilmente una sorta di compromesso, non saranno di certo tempi facili. Vi renderete conto, inoltre, che il futuro che vi eravate immaginati non è più realizzabile. Avete bisogno di una posizione più consona alle vostre capacità, dove poter compiere progressi continui, ma al tempo stesso potervi anche divertire. Questo non è possibile nella situazione in cui vi trovate ora, ma ne siete pienamente consapevoli e ci state lavorando. La bella notizia è che troverete una risposta, come sempre. Quanto alle finanze, sarà un anno pieno di sorprese, e alcuni eventi di luglio potrebbero portarvi a modificare i vostri programmi ma anche offrirvi nuove opzioni, che prima non avreste potuto permettervi. 

(di Bernard Fitzwalter) 




L'oroscopo del 2019 per il Leone 

 

Il 2019 vi collocherà al vertice, esattamente come desideravate, ma sarà anche un periodo un tantino confuso, perché il successo non sarà come lo avevate immaginato. Risulterà comunque un ottimo posto in cui stare, con una vista davvero spettacolare,  quindi non avrete nulla di cui lamentarvi.  Urano, il pianeta delle sorprese ma anche dei vincitori, delle persone che emergono in mezzo alla folla, si trova quest’anno nel punto più alto della vostra carta,  e ci rimarrà per parecchio tempo. Quando  in futuro vi guarderete indietro, confrontando diversi decenni della vostra vita in un colpo solo, riconoscerete immediatamente gli anni in cui Urano era nella parte superiore della vostra carta, perché saranno quelli  in cui avete fatto e ottenuto molto di più rispetto a qualsiasi altro momento della vostra esistenza. Costituiscono una sorta di picco e indipendentemente dall’età in cui li raggiungerete, saranno la vostra  epoca d’oro: ecco, sta per cominciare proprio adesso! 

L’unico inconveniente, se così lo vogliamo chiamare, è che il successo vi arriderà con modalità che in questo momento non riuscireste neppure a immaginare. Questo perché la missione costante di Urano consiste nel mostrarvi come la vita possa essere imprevista, fortuita, divertente e spesso straordinariamente appagante, per chi ha il coraggio di imboccare strade inesplorate. 

Sarà anche un anno positivo per i vostri rapporti personali. Giove, il pianeta di cui apprezzate così tanto l’energia e l’entusiasmo, perché tanto simile a voi, trascorrerà la maggior parte dell’anno nel settore degli amanti della vostra carta, promettendovi grandi cose. Se il vostro desiderio è di approfondire il rapporto, o magari renderlo più stabile, il 2019 sarà l’anno giusto per farlo. E se state cercando una data precisa, la metà di agosto potrebbe essere il momento perfetto. Eppure, come nelle migliori commedie romantiche, anche voi dovrete porvi la classica domanda: è davvero la persona giusta, o l’amore – quello vero – vi sta magari aspettando con ansia da qualche altra parte? Anche in questo caso, Urano è impegnato a ricompensarvi con eventi del tutto inaspettati. 

In gennaio ci sarà un momento in cui sarete sul punto di rivelare i vostri veri sentimenti, ma alla fine vi tratterrete dal farlo. Vi renderete conto che se aveste detto quello che volevate, avreste sicuramente peggiorato  la situazione ma al tempo stesso capirete che non potete andare avanti così in eterno, e che è giunto il momento  di essere onesti. Ci sarà un lieto fine? Sì, ma come per il resto dell’anno: non avverrà nel modo che vi sareste aspettati. 

Quest’anno i progressi sul lavoro saranno incredibili. Potrete contare su nuovi ruoli, nuove partenze, situazioni che decolleranno in un certo modo per poi interrompersi bruscamente, e altre combinazioni di eventi del tutto inattese. Forse vi state sforzando troppo per rimanere in quella che pensate essere la strada giusta, invece  di lasciare che il naturale flusso degli eventi,  e lo stesso Urano, vi indichino qualcosa di diverso.  Non puntate a contratti a lungo termine o a condizioni che possano limitarvi: in momenti come questi, dovete essere liberi di muovervi e di agire. Nonostante tutte le vostre peripezie, la situazione economica dovrebbe essere buona. In marzo, penserete seriamente a possibili investimenti per il futuro, mentre d’estate sfiderete un po’ troppo la sorte, per poi recuperare un accordo precedente in autunno. Non preoccupatevi: nulla di tutto ciò inciderà più di tanto sul vostro portafoglio. 

(di Bernard Fitzwalter) 




L'oroscopo del 2019 per i Pesci 

 

Considerato su base settimanale, il 2019 potrebbe apparire un anno irrimediabilmente banale, con una costante alternanza di alti e bassi, capace di logorarvi e condurvi verso un nulla di fatto; ma se lo considererete un tutt’uno, ecco che avrete una prospettiva completamente diversa. Vi ricorderà la prima volta che siete saliti su una bicicletta: è normale girare troppo il manubrio, poi correggere il tiro, e andare avanti così per un po’. I progressi possono sembrare lenti, ma ci sono, eccome. Il problema, se proprio lo vogliamo definire così, sta nella posizione di Giove, il pianeta che regala tante cose belle, l’eterno ottimista, al quale tendete a rispondere con grande entusiasmo. 

Il mix di Giove e della vostra fervida immaginazione è tuttavia alquanto volatile, e rischia di creare scenari meravigliosi ma irrealistici, impossibili da realizzare e decisamente troppo costosi. I sogni sono indubbiamente fantastici, ma meno utili dei progetti concreti in vista di un possibile futuro sostenibile. E così, non appena vi lascerete trasportare da una nuova, entusiasmante idea, vi renderete conto che dovrete lasciarla cadere, con un pesante tonfo. Sarà a quel punto che vi accorgerete della massiccia ma solidale presenza di Saturno, che vi offrirà un’alternativa decisamente meno allettante. Vi sembrerà una magra consolazione rispetto alla visione originale di Giove, ma quello che avete davanti è in realtà qualcosa prodotto dai due pianeti all’unisono: senza l’ispirazione di Giove, Saturno non avrebbe nulla su cui lavorare, e senza Saturno le folli idee di Giove non potrebbero mai trasformarsi in una realtà quotidiana. Senza dimenticare che quello che otterrete alla fine dell’intero processo sarà molto più di quello che avevate prima. 

Questo ciclo  di eventi si ripeterà tre volte nel corso dell’anno, e ogni volta vi farà compiere un passo in avanti. State facendo ottimi progressi, molto più di quanto pensavate.   Le questioni affettive richiederanno una gestione particolarmente attenta, nel corso del 2019. Le eclissi di quest’anno attraverseranno i settori della vostra vita legati ai rapporti sociali e personali e la loro forte influenza accentuerà notevolmente gli alti e i bassi della vostra relazione, provocando lo stesso effetto di Giove e Saturno in altri settori della vostra esistenza.  Potrà capitarvi di rinunciare a una storia d’amore per imbarcarvi in un’altra, per poi decidere di tornare sui vostri passi: sarà difficilissimo trovare il giusto equilibrio. 

Anche le amicizie di lunga data risentiranno  della pressione in marzo e aprile, anche se con l’arrivo dell’estate i turbamenti emotivi saranno meno intensi e meno frequenti.  In autunno vi sentirete più tranquilli e vi renderete conto che anche per le vostre storie  è molto meglio così. Nelle ultime settimane dell’anno, quindi, adotterete un approccio più rilassato e con  minori aspettative: bravissimi. 

In totale contrasto con la vostra vita personale  decisamente irrequieta, le prospettive in ambito  lavorativo appaiono ottime. La continua presenza  di Giove nella parte superiore della vostra carta  è un chiaro indicatore di successo, e anche se il vostro approccio nei suoi confronti consiste nel fare due  passi avanti e uno indietro, riuscirete ad andare avanti.  Anche le finanze sono buone, e risultano più solide e consistenti, come non lo erano da tempo. L’inizio dell’anno rappresenterà il periodo migliore, con due piccoli episodi fortunati dal punto di vista economico,  che non dovreste aver problemi ad afferrare al volo. 

(di Bernard Fitzwalter) 




L'oroscopo del 2019 per il Sagittario 



Per molti versi, il 2019 sarà per voi il miglior anno del decennio, per la semplice ragione che Giove, il vostro pianeta dominante, trascorrerà la maggior  parte dell’anno nel Sagittario, dove appare particolarmente forte e dove può operare per rendere  più bella la vostra vita. È dal 2007 che non avvertite  la sua influenza, e le vostre batterie hanno un gran bisogno di essere ricaricate. Quest’anno vi rimetterà  in piedi, e alla grande, e vi permetterà di ritrovare speranza nel futuro. Secondo la definizione astrologica, Giove nel Sagittario determina un periodo piacevole, e voi potrete godervelo sicuramente, in quella che appare come una festa che durerà per tutto l’anno;  ma rappresenta anche l’inizio di un nuovo ciclo  della vostra vita, che andrà avanti per tutti gli anni 2020.  Alla luce di tutto questo, dovreste considerare anche nuovi progetti a lungo termine nei mesi a venire,  con l’obiettivo di vederli crescere e prosperare  nei prossimi cinque o dieci anni. Piantate i semi oggi, per cogliere i frutti domani. 

Ma mentre Giove vi spinge a guardare avanti, Saturno e Plutone, i pianeti esterni, portano a compimento il loro ciclo, determinando spesso una sensazione di nostalgia riguardo al passato piuttosto che una febbrile anticipazione del futuro. Sembrerà strano, ma non c’è nulla di male:  i cicli planetari tendono spesso a sovrapporsi, come  in questo caso, anche se nella vostra attuale situazione potrebbe essere difficile riuscire a vedere oltre i prossimi due o tre anni. Provate a immaginarvi come l’arciere  del Sagittario: alzate leggermente l’arco, in modo  che la freccia possa seguire una traiettoria più alta, superando agevolmente le preoccupazioni a breve termine, per atterrare più in là, già nel futuro. Un atto di fede piuttosto che di raziocinio? Può darsi, ma in fondo  essere un Sagittario vuol dire proprio questo,  e uno dei compiti di Giove mentre si trova nel vostro segno, è proprio quello di ricordarvi chi siete davvero. 

I rapporti personali sembrano andare alla grande, quest’anno. Con Giove ancora nel vostro segno, potrete recuperare la vostra autostima e il vostro ottimismo,  e questo vi renderà automaticamente più attraenti  a chiunque abbiate attorno. Marte, il pianeta che spesso rappresenta il vostro partner, sarà attivo nei prossimi  mesi in tutti i settori della vostra carta che hanno una qualche influenza sulla vita personale, offrendovi quindi un sacco di opportunità per nuove relazioni, per far decollare splendide storie d’amore e per spostare alla fase successiva i rapporti già esistenti, di qualsiasi tipo essi siano. 

E poi Venere passerà per ben due volte nel Sagittario nel corso del 2019, all’inizio dell’anno e poi di nuovo alla fine: con questa miriade di romantiche opportunità sparse nei dodici mesi, abbinata alla presenza di Giove,  di nuovo con voi, avrete meno probabilità di soffocare  una storia d’amore sovraccaricandola di aspettative eccessive. Indipendentemente dal tipo di relazione, sarete capaci di lasciarla libera di respirare. E di farla crescere. 

Sul lavoro e per tutte le questioni che riguardano il denaro,  il 2019 segnerà la fine di un’era e l’inizio di quella successiva. Il vostro modo di lavorare, quello che fate e la vita che vivete… tutto sta per cambiare! Ma con Giove nel vostro segno pronto a proteggervi, non dovrete avere nessun timore, perché sarà pronto a materializzarsi al vostro fianco quando avrete bisogno d’aiuto, per rimettervi sulla strada giusta. 

E la fortuna del Sagittario non vi abbandonerà mai.  Anche le pressioni finanziarie si allenteranno alla fine dell’anno, perché anche in questo caso, Giove è con voi. 

(di Bernard Fitzwalter) 



L'oroscopo del 2019 per lo Scorpione 

 

Quest’anno l’arco disegnato nel cielo da Marte, il vostro pianeta dominante, arriverà fino alla metà superiore  della vostra carta. Procederà alla massima velocità, recuperando tutti i ritardi accumulati lo scorso anno,  e voi farete altrettanto, e per di più davanti a tutti.  In questo modo il mondo vedrà chi siete e di che cosa siete capaci: sarà un anno in cui i progressi sul lavoro avranno una grande importanza, non solo per voi ma anche  per tutti quelli curiosi di vedere chi sta andando in salita  e chi in discesa. Non avrete alcun problema a gestire  la cosa, anche perché in fondo voi amate la competizione, ma probabilmente avvertirete un certo disagio davanti  a una simile apertura. Voi preferite rimanere dietro  le quinte, o per lo meno, lontano dallo sguardo diretto della gente. Mostrarvi su un palcoscenico, sotto le luci  dei riflettori, non rientra nelle vostre corde e non  vi diverte per nulla, ma purtroppo quest’anno è qualcosa con cui dovrete fare i conti. Solo verso la fine dell’anno,  da ottobre in poi, potrete fare un passo indietro. 

Sarà un anno piuttosto insolito per tutti i vostri rapporti,  e questo include le persone con cui lavorate, ma anche amici e amanti. Tendete a stringere legami con persone  di cui vi fidate, e vi occorre del tempo per costruire  tale fiducia: dovete sapere che cosa pensano,  e come si muoveranno, per non essere colti di sorpresa.  Ma ora Urano, il pianeta dell’inatteso, la forza che spezza  le barriere e crea il nuovo partendo dal vecchio,  entrerà nel settore delle relazioni della vostra carta,  e voi sarete costretti ad accettare che le vostre vecchie  regole in ambito relazionale non sono più applicabili. Per facilitare il movimento e la realizzazione delle vostre potenzialità nel prossimo decennio, dovrete trovare nuovi colleghi con cui lavorare e nuove persone il cui talento  possa fondersi col vostro. Non avrete bisogno di andare  a cercare queste persone, perché sarà l’ondata  del cambiamento di Urano a spingerle verso di voi,  ma da parte vostra dovrete accettarle, e fidarvi di loro,  e non sarà per niente facile. 

Ci saranno parecchi momenti nel corso del 2019 nei quali penserete di aver commesso  uno sbaglio o di aver rivelato troppo, soprattutto in marzo  e poi ancora nei giorni vicini al vostro compleanno,  ma rientra nella necessità di apprendere le nuove regole  del gioco. Anche in un rapporto consolidato,  dove siete convinti che non avrete sorprese, potreste sperimentare qualche piccolo turbamento. Questo vi  porterà a rispondere a domande che avete sempre evitato,  o alle quali non avete mai prestato attenzione.   La prima eclissi dell’anno, in gennaio, porrà qualche  limite in ambito lavorativo. 

Potreste sentirvi dire chiaramente che ormai siete a un punto tale da non  poter procedere oltre, oppure potreste ammettere  a voi stessi di non avere più l’entusiasmo di un tempo  per il vostro lavoro. In entrambi i casi, non vi rimane altro che cercare qualcosa di nuovo, anche se alla fine potreste decidere di rimanere dove siete ancora per un po’. 

Aprile sembra segnare il punto cruciale: avvertite un certo nervosismo e una certa impazienza, e se proprio doveste scegliere un momento per andarvene sbattendo la porta, senza più fare ritorno, potrebbe essere proprio questo.   In termini strettamente finanziari, tuttavia, il 2019  si preannuncia come uno dei migliori di sempre, e questo potrebbe essere un elemento determinante per convincervi  a rimanere dove siete. 

Giove resterà nel settore del denaro  della vostra carta per tutto l’anno, e la sua influenza continuerà a farsi sentire per tutto il 2020. Forse la vita non sarà perfetta, ma vi offre notevoli compensazioni, almeno per ora. 

(di Bernard Fitzwalter) 



L'oroscopo del 2019 per il Toro 
 

Vi avranno ripetuto molte volte che il Toro non è un segno che ama i cambiamenti, ma nel 2019 dovrete fare comunque i conti con alcune novità, che vi piaccia o no – quindi la cosa migliore sarebbe provare ad accettarle di buon grado, per vedere che cosa hanno da offrirvi. Nell’estate del 2018 avete avuto un assaggio di come il futuro potrebbe essere diverso con Urano, il grande pianeta degli sconvolgimenti, che ha messo un piede nel vostro segno, anche se poi ha fatto un passo indietro, permettendovi di riprendere la vostra vita esattamente com’era prima. Nel 2019, Urano ritorna nel Toro, e questa volta è deciso a rimanerci. Quando se ne andrà per passare nel segno dei Gemelli, sarà il 2025, ed entro allora la vostra vita si sarà modificata al punto tale che tutto quello che avete fatto nel decennio precedente, vi sembrerà  acqua passata. 

Come sapete, i nativi del Toro sono molto territoriali: amate restare nei luoghi a voi familiari, che considerate un po’ di vostra proprietà. Ma nel corso del nuovo anno, cambierà anche questo, e stavolta non attraverso l’energia di Urano, ma grazie alle eclissi di sole e luna, che vi condurranno dove non siete mai stati prima d’ora, offrendovi magari anche una nuova vita, se lo vorrete. In questo momento, state pensando che non avete alcuna intenzione di spostarvi da dove siete, ma proprio per questo, sarete sorpresi di voi stessi: perché il 2019 sarà l’anno in cui farete le cose in modo diverso. 

Anche la vostra vita personale sarà alquanto spettacolare. Venere e Marte, i pianeti degli amanti, saranno insieme solo una volta, nel nuovo anno, e accadrà proprio nel settore dell’amore, nella carta del Toro. Gli altri segni dovranno aspettare il loro turno: il 2019 sarà tutto per voi. Lo noterete per la prima volta in gennaio, anche se entrambi sarete troppo occupati in altre faccende, e magari non avrete tempo per condividere nulla. I vostri sentieri si intrecceranno più volte in febbraio e marzo, e sarà allora che inizierà a nascere una certa attrazione, anche se sarà solo a estate inoltrata che riuscirete a stare insieme come davvero desiderate. In modo alquanto insolito, entrambi i pianeti – e quindi anche voi due – saranno forti e determinati per tutto l’anno: non è un rapporto dove vi siete ritrovati vicini spinti da circostanze esterne, o dove il partner più debole trova sostegno nell’altro. In questo caso, si tratta di due  persone decise e sicure, che scelgono coscientemente  di stare insieme perché sono attratte l’uno dall’altra. Ed è un’ottima cosa. 

In ambito lavorativo, potreste scoprire che si sta avvicinando la fine di un’era. Avete completato tutto quello che potevate nel posto in cui siete, ed ora è giunto il momento di puntare a qualcos’altro, anche se magari non subito. E non siete  soli in questo processo: è questo l’aspetto positivo dell’anno che sta per arrivare. Ma è anche altamente probabile  che inizierete qualcosa di nuovo in un nuovo posto, e così mentre termina una cosa, altre arriveranno a rimpiazzarla. In questo modo avrete soprattutto la possibilità di esprimere i vostri talenti e le vostre capacità, invece che limitarvi  a essere uno dei tanti elementi di un’entità più grande  e sarà Urano nel Toro a regalarvi questa opportunità. 

Dal punto di vista economico, l’anno si preannuncia buono. Aprile e giugno vi aiuteranno con piccoli flussi di denaro  a breve termine, ma sarà il momento di pensare anche  agli interessi a lungo termine e agli investimenti per il futuro, quindi attenzione a quello che ha in serbo per voi la fine  di novembre. Se vi piace, afferratelo al volo! 



L'oroscopo del 2019 per la Vergine 


Immaginate di volere una casa nuova: potreste ovviamente partecipare in prima persona alla sua costruzione, magari preparando il cemento o dipingendo le pareti, ma di certo è più facile aspettare che sia pronta, per poi trasferirvi in una bella casa nuova, e pulita,  e iniziare a renderla davvero vostra. Il prossimo anno succederà qualcosa di molto simile. Nei cieli si registra una fervente attività, con potenti pianeti impegnati  in cambiamenti di ampia portata, anche se la maggior parte degli eventi avrà luogo dall’altra parte del cielo, rispetto al vostro segno, a indicare che non verrete coinvolti direttamente, a meno che non lo vogliate: potrete osservare la scena da una distanza di sicurezza. Come per la costruzione della casa, quello che sta  per accadere sarà a vostro vantaggio e di certo apprezzerete il lavoro che ci sta dietro, anche se sarà solo verso la fine dell’anno che potrete dare vita ai vostri progetti a lungo termine. 

Nella prima parte dell’anno il vostro atteggiamento emotivo sembrerà modificarsi, forse perché avete  scelto di prendere al volo le ottime opportunità  che vi ruotano attorno. Qualunque sia il motivo, deciderete che non dobbiamo avere paura di andarci  a prendere quello che vogliamo, o accettare le chance  che ci vengono offerte. Non vi si può accusare  di essere avventati, caso mai un tantino opportunisti,  e pronti per nuove esperienze. Dopo tutto, ripetete  a voi stessi, come fate a capire che cosa vi piace  senza sperimentare qualche nuova alternativa?  Ne conseguirà che quest’anno la vostra vita  personale ed affettiva sarà molto vivace e variegata,  e nonostante gli inevitabili alti e bassi, alzare la corrente nelle vostre questioni di cuore servirà a ravvivare  tutto il resto, con vostra piena soddisfazione. Gli amici che non vi hanno mai visto così si mostreranno preoccupati, temendo che possiate perdere il controllo sulla vostra vita, ma in realtà voi sapete benissimo  che cosa state facendo, e vi godete ogni singolo istante. La fine dell’anno registrerà un’importante eclissi,  e forse sarà proprio in tale occasione che troverete la persona che avete sempre sognato, ma che non  avevate ancora incontrato. 

Quest’anno il lavoro sembra relegato un po’ in secondo piano, e probabilmente è giusto così, visto le mille altre cose che stanno per succedere – e in ogni caso i cambiamenti che verranno introdotti da Saturno e Plutone all’inizio del 2020 trasformeranno in modo sostanziale il vostro ambiente di lavoro, consentendovi  di riscuotere un grande successo: vale sicuramente  la pena di aspettare un po’. Terminate la casa prima  di procedere al trasloco, come abbiamo suggerito.  Ad ogni modo, ci saranno altri periodi gratificanti nel corso del 2019, soprattutto in aprile e maggio, quando avrete  la possibilità di farvi avanti e di dare l’esempio agli altri.  Il riconoscimento per i vostri sforzi potrebbe arrivare soltanto a giugno o luglio, ma non è certo questo il motivo per cui lo state facendo, quindi non ve ne importerà nulla. 

Anche le finanze trarranno beneficio dal vostro atteggiamento più determinato. A partire da gennaio  e con l’apice nel mese di ottobre, mostrerete una maggior disinvoltura con il denaro e una migliore capacità  di gestirlo, con risultati molto interessanti. Tutte le vostre incertezze sono sparite. 

(di Bernard Fitzwalter) 

